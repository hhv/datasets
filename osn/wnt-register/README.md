#WNT Register

WNT register wordt door het ministerie van Binnenlandse Zaken en  Koninkrijksrelaties (BZK) bijgehouden om instellingen die onder de WNT (Wet normering topinkomens) vallen te kunnen informeren over deze wet en om toezicht op de naleving  van de WNT te houden. Een instelling of rechtspersoon valt onder de WNT  als één of meer van de criteria uit de WNT van toepassing zijn. De  toepasselijkheid van de WNT vloeit voort uit de wet zelf, nl. de  artikelen 1.2 en 1.3 van de WNT. Als een instelling niet in het register  staat, is het mogelijk dat de WNT toch van toepassing is. Zorginstellingen, onderwijs- en emancipatie-instellingen en  woningcorporaties zijn niet in het register opgenomen, omdat van die  deelsectoren reeds aparte registers worden bijgehouden. Volgens artikel 1.2 van de WNT is de wet van toepassing op alle  krachtens publiekrecht ingestelde instellingen. De wet geeft specifiek aan wie bij het rijk, provincies, gemeenten en waterschappen als topfunctionaris wordt aangemerkt en onder de WNT valt. Voor onder meer zorginstellingen, onderwijsinstellingen, woningcorporaties en organisaties op het gebied van ontwikkelingssamenwerking gelden in de WNT specifieke staffels. Deze zijn vastgesteld in ministeriële regelingen, de zogeheten sectorale bezoldigingsnorm. De WNT-verplichtingen (publicatieplicht en meldingsplicht) gelden  ook voor door de overheid gesubsidieerde instellingen. Tot slot is er  nog een categorie instellingen waarop de WNT van toepassing is die is samengevoegd tot de categorie "overige instellingen". Door de overheid gesubsidieerde instellingen ontvangen een subsidie  van minstens € 500.000,-- per jaar. Deze maakt voor ten minste 50% deel  uit van de inkomsten van dat jaar en wordt voor een periode van  tenminste drie jaar verstrekt. Een voorbeeld hiervan is in veel  gemeenten de openbare bibliotheek. Overige instellingen (1) Instellingen die zijn ingesteld op basis van een wet/met een wettelijke taak (bijvoorbeeld Gemeenschappelijke Regelingen); (2) Zelfstandige bestuursorganen (ZBO ’s); (3) Instellingen waarbij de overheid één of meer leden van het bestuur of raad van toezicht benoemt; (4) Openbare lichamen voor beroep en bedrijf.

https://www.topinkomens.nl/voor-wnt-instellingen/inhoud/wnt-register
