OIN register

Het OIN register geeft een overzicht van alle uitgegeven openbare overheidsidentificatienummers.
https://register.digikoppeling.nl/overview/index

Elke overheidsorganisatie die digitaal zaken doet kan een uniek Overheidsidentificatienummer (OIN) krijgen. Het OIN is een uniek identificerend nummer dat gebruikt wordt door overheidspartijen of organisaties met een publieke taak in de digitale communicatie met andere publieke of private partijen. Dit nummer kunnen zij aanvragen bij Logius. Het OIN wordt door Logius uitgegeven aan organisaties in de publieke sector of met een publieke taak. Logius voert een controle uit of uw organisatie aan deze eis voldoet, voordat zij het nummer verstrekt. Hoofdregel is dat de organisatie die een OIN wil aanvragen via het Servicecentrum van Logius moet voldoen aan onderstaande omschrijving:
’Een publiekrechtelijke of privaatrechtelijke organisatie, of college of een persoon met een publieke taak of bevoegdheid, die voor de uitoefening van die publieke taak elektronisch verkeer met andere overheden en burgers en/of bedrijven wenselijk acht en daarbij gebruiken daarbij gebruik kan en mag maken van één of meer Diensten van Logius’.
Als de organisatie niet een gemeente, provincie, waterschap, gerechtshof of rechtbank is, dan controleert Logius of de organisatie voldoet aan één van de volgende criteria:
Is aangewezen bij wet of heeft een wettelijke taak.
Is aangesteld bij instellingsbesluit of ander besluit en vervult een publieke taak. Valt overwegend onder de invloed van een ’een publiekrechtelijke of privaatrechtelijke organisatie, of college of een persoon met een publieke taak of bevoegdheid. 

Als de organisatie aan een van deze drie criteria voldoet, dan kan zij een OIN ontvangen van Logius. Bij criteria 2 en 3 wordt rekening gehouden met het criterium ‘zelfstandig genoeg’.
Gemeentelijke of regionale samenwerkingsverbanden die vallen onder de Wet Gemeenschappelijke Regeling dienen de relevante besluiten over de instelling en taken van het samenwerkingsverband mee te sturen met de aanvraag.
